        СТРУКТУРА НА ФАЙЛОВЕТЕ ЗА ОПИСАНИЕ НА ГРУПИТЕ.


  Този документ описва структурата на файловете за описание на
групите. Какво съдържа description.dat и каква е връзката с
bg.dat. Дават се обяснения за някой решения, посочват се
проблемните места в дизайна и евентуалните разширения за
следващи версии.


  Във всяка една директория има файл description.dat, който
описва групата и формите, които може да приема тази група. При
обработката на файла трябва да се спазват следните правила:

1. Игнорират се всички празни редове.

2. Игнорират се всички интервали (white spaces) в началото и в
края на реда.

3. Всичко след знака # се смята за коментар и не се обработва.
Коментарите са в стил Perl.

4. На всеки ред може да има само по един елемент.


  За сега този файл има две задължителни секции Група и Форми.
Секциите трябва да завършват със знака двоеточие (:).


  Секцията Група трябва да има само един елемент и това е
описанието на групата.


  Секцията Форми трябва да има поне един елемент. Задължителният
елемент се нарича "основна форма" и трябва да се намира винаги
на първо място. Това е думата в основна форма. Следва списък с
формите, които може да приема тази дума.


  Един пример от noun/male/description.dat.

Група:
съществително име, мъжки род

Форми:
основна форма
ед.ч.
ед.ч., непълен член
ед.ч., пълен член
мн.ч.
мн.ч., членувано
бройна форма
звателна форма


  За голяма, част от типовете основната форма съвпада с формата
за м.р. ед.ч. Но има някой изключения и за да не се налага
специална обработка за тях се налага това дублиране на
информацията. Примерно има типове за съществителни имена от
среден род, които нямат форма за ед.ч., като данни и очила.


  Има два специални типа, които използват разширено описание на
формите. Те не указват влияние върху генерирането на речниците
за проверка на правописа, но може да укажат влияние върху
проверката за съгласуване на частите на речта.


  Тип за указване на задължително използване на частица.
Използва се само с някои местоимения.
Пример за използването на този тип е следният ред от
pronominal/indefinite/description.dat:

дателен падеж, предложна форма (на ?)

В скобите е указано, че типа се образува като се добави след
частицата "на".


  Тип за описание, чрез съществуващ тип. Типичен пример са
глаголите и техните форми. Това е част от verb/description.dat:

сег.вр., ед.ч., 1л.
сег.вр., ед.ч., 2л.
сег.вр., ед.ч., 3л.
сег.вр., мн.ч., 1л.
сег.вр., мн.ч., 2л.
сег.вр., мн.ч., 3л.

бъд.вр., ед.ч. 1л. = ще (сег. вр., ед.ч., 1л.)
бъд.вр., ед.ч. 2л. = ще (сег. вр., ед.ч., 2л.)
бъд.вр., ед.ч. 3л. = ще (сег. вр., ед.ч., 3л.)
бъд.вр., мн.ч. 1л. = ще (сег. вр., мн.ч., 1л.)
бъд.вр., мн.ч. 2л. = ще (сег. вр., мн.ч., 2л.)
бъд.вр., мн.ч. 3л. = ще (сег. вр., мн.ч., 3л.)


  След знака за равно е указано как се образува този тип.
Съществуващият тип се задава в скобите. Пред и след
съществуващия тип може да има частици, с чиято помощ се образува
този тип.


  Има връзка между секцията Форми и секцията Окончания от
bg.dat. Елементите от двете секции си съответстват по номера
на позицията. От тази връзка се изключват типовете за описание,
чрез съществуващ тип, тези с равно. Т.е. те нямат еквивалент в
секцията Окончания.


  Описанието на структурата на bg.dat файловете е зададено в
друг документ.
